<!DOCTYPE html>
<html lang="pl">

<head>
    <title>SP2Berdechów</title>
    <meta name="description" content="description place">
    <meta charset="utf-8">
    <meta name="viewport" content="width=device-width, initial-scale=1.0">
    <link rel="stylesheet" href="https://cdnjs.cloudflare.com/ajax/libs/normalize/8.0.1/normalize.min.css"
        integrity="sha512-NhSC1YmyruXifcj/KFRWoC561YpHpc5Jtzgvbuzx5VozKpWvQ+4nXhPdFgmx8xqexRcpAglTj9sIBWINXa8x5w=="
        crossorigin="anonymous" />
    <link href="https://fonts.googleapis.com/css2?family=Piazzolla:ital,wght@0,400;0,700;1,400;1,700&display=swap"
        rel="stylesheet">
    <link href="https://fonts.googleapis.com/css2?family=Epilogue:wght@400;700&display=swap" rel="stylesheet">
    <link rel="stylesheet" href="css/global.css">
    <link rel="stylesheet" href="css/navigation.css">
    <link rel="stylesheet" href="css/hero.css">
    <link rel="stylesheet" href="css/contact.css">
    <link rel="stylesheet" href="css/footer.css">
    <link rel="stylesheet" href="css/header.css">
    <link rel="stylesheet" href="css/background.css">
    <link rel="stylesheet" href="css/patron.css">
</head>

<body>

    <!--Tytuł szkoły-->

    <div class="header__inner">
        <img class="header__logo" src="//zswolica.edupage.org/photos/skin/logo/thumbs/max1000x103trgodlo_polski.png"
            alt="">
        <h1 class="header__title">Szkoła Podstawowa nr 2 im. Marii Lachman<br> w Brzezinach-Berdechowie</h1>
    </div>

    <!--Baner górny-->

    <header class="top-background">
        <div class="top-background__inner">
        </div>
    </header>

    <!--Tło z lewej strony-->
    <div class="background">
        <div class="background__left">
            <div class="background__left-inner">
            </div>
        </div>

        <!--Kontener-->

        <div class="container">

            <!--Panel menu-->

            <aside>
                <nav class="nav">
                    <h1 class="nav__title">MENU</h1>
                    <ul class="nav__list">
                        <li class="nav__list-item">
                            <a href="index.html" class="nav__list-link">O SZKOLE</a>
                        </li>
                        <li class="nav__list-item">
                            <a href="patron.html" class="nav__list-link">Nasz patron</a>
                        </li>
                        <li class="nav__list-item">
                            <a href="grono-pedagogiczne.html" class="nav__list-link">Grono pedagogiczne</a>
                        </li>
                        <li class="nav__list-item">
                            <a href="aktualności.html" class="nav__list-link">Aktualności</a>
                        </li>
                        <li class="nav__list-item">
                            <a href="plan-lekcji_przed.html" class="nav__list-link">Plan lekcji</a>
                        </li>
                        <li class="nav__list-item">
                            <a href="kontakt.html" class="nav__list-link">Kontakt</a>
                        </li>
                    </ul>
                </nav>
            </aside>

            <!--MIEJSCE DLA TREŚCI STRONY (KAŻDA PODSTRONA MA SWOJE ZNACZNIKI) -->

            <main>
                <h1 class="title">Maria Lachman pseud. "Kora"</h1>
                <div class="patron__container">
                    <img class="patron__img" src="http://imgur.com/WFVgQre.jpg">
                    <p class="patron__pharagraph">Na wstępie odczuwam potrzebę, by podziękować p. Wiktorii Kalembie i
                        Romanie Myszkal z Civitas Christiana, za propozycję przygotowania prelekcji o pani profesor
                        Marii Lachman. Wybór mojej osoby z pewnością był dziełem przypadku. Zdaję sobie sprawę z tego,
                        że wiele osób zrobiłoby to znacznie lepiej, szczególnie pod względem merytorycznym. Początkowo
                        byłam zadowolona, że mogę coś powiedzieć o mojej Profesorce. Tym bardziej, że dokuczał mi
                        psychicznie pewien niewypełniony obowiązek. Ile razy bowiem byliśmy z Mężem w Brzezinach,
                        Profesorka zaczynała opowiadać o życiu Rodziny i swoim, a potem nagle przerywała, uzasadniając:

                        Muszę ci to wszystko opowiedzieć, a ty napiszesz. Niestety, nie doszło do tego, ja nie
                        nalegałam, by uzyskać informacje, bo naiwnie sądziłam, że jeszcze zdążymy. Nie podejrzewałam, że
                        to życie zostanie tak nagle przerwane. Może więc tym, co przedstawię, choć w części spłacę dług
                        zobowiązań.

                        Przy opracowywaniu wspomnień o pani profesor M. Lachman szybko okazało się, że moje chęci są
                        niewspółmiernie większe, niż możliwości. I tu z pomocą i radami przyszły mi panie: Łucja Kozak,
                        Antonina Banaś, Maria Biedka i p. Krystyna Wąs. Szczególnie p. Wąs – sąsiadka Profesorki z
                        Brzezin – zawdzięczam najwięcej.

                        Przygotowując się wykorzystałam wspomnienia byłych uczniów z Ropczyc i Leska, nauczycieli,
                        artykuły z lokalnej prasy, książkę A. Jedziniak Nasze liceum, Księgę pamiątkową liceum, wydaną z
                        okazji kolejnego zjazdu absolwentów, którą podarował mi pan Bernard Baran, wywiad pana Mariusza
                        Głuszko, informacje z internetu i wreszcie własne wspomnienia.

                        Nie sposób kreślić sylwetkę Profesorki bez osadzenia wydarzeń w Rodzinie, w której wzrastała.
                        Będę więc nawiązywać do Dziadków, Rodziców i Rodzeństwa. Zacznę od życiorysu, najbardziej
                        wiarygodnego bo napisanego przez samą Profesorkę, gdy starała się o pracę w Lesku.

                        Urodziłam się w Brzezinach pow. Dębica 17 lipca 1912r. Egzamin dojrzałości z zakresu gimnazjum i
                        liceum typu humanistycznego – złożyłam w Krakowie 1930/31r. W tym roku zapisałam się na
                        filologię, studiując równocześnie dwa przedmioty: pedagogikę i geografię jako przedmioty
                        równorzędne. Później dołączyłam polonistykę – kosztem pedagogiki. Pierwszy dyplom magistra
                        filozofii Uniwersytetu Jagiellońskiego uzyskałam w roku 1936. W roku 1936/37 odbyłam praktykę w
                        państw. Gimnazjum Żeńskim w Krakowie. W roku akademickim 1937/38 ukończyłam – wymagane wówczas –
                        Studium Pedagogiczne. W zakresie pedagogiki jako przedmiotu głównego posiadam: wysłuchane cztery
                        lata odnośnych wykładów, odbyte wszystkie wymagane pracownie, proseminaria i seminaria; zdane
                        kolokwia i dwa egzaminy magisterskie: psychologię ogólną i logikę z metodologią (prof.
                        Garbowski). Pozostałych egzaminów oraz pracy magisterskiej na tym fakultecie nie zdążyłam
                        zrobić, zmuszona trudnymi warunkami materialnymi do opuszczenia Krakowa i objęcia – nadanej
                        przez Kuratorium Krakowskie i Wojew. Śląskie posady nauczycielki w Państw. Gimn. w Orłowej woj.
                        Cieszyńskie, gdzie pozostawałam aż do 30.06. 1939r. W okresie okupacji niemieckiej pracowałam
                        bez przerwy w zorganizowanym tajnym nauczaniu w zakresie szkolnictwa średniego,
                        ogólnokształcącego na terenie powiatu dębickiego – w grupie Brzeziny, ucząc: języka polskiego,
                        łacińskiego i geografii. Od roku 1945 od 1 września pracuję w Gimnazjum Ogólnym w Ropczycach w
                        charakterze nauczycielki języka polskiego. Na skutek wojny szereg mych dokumentów naukowych
                        zaginęło – tak że obecnie posiadam tylko jeden dyplom magistra filologii.

                        Pewne fragmenty wymagają rozszerzenia. Już sam fakt równoczesnego studiowania dwóch przedmiotów,
                        świadczył o wyjątkowych zdolnościach, a ukończone Studium Pedagogiczne wówczas wymagane oraz
                        zdane dwa egzaminy magisterskie dowodzą o wielkiej pracowitości i systematyczności. Dalsze
                        studiowanie przerwała Profesorka ze względu na trudną sytuację materialną rodziny. Przeniosła
                        się więc z Krakowa do Orłowej w woj. cieszyńskim i tam pracowała w Państwowym Gimnazjum do końca
                        czerwca 1939, ucząc języka polskiego.

                        Mam wrażenie, że podjęcie pracy zarobkowej, przy ambitnych planach naukowych i możliwościach
                        intelektualnych, było pierwszym krokiem na drodze służenia Rodzinie, kosztem własnych wyrzeczeń
                        i rezygnacji. Nigdy jednak wcześniej nie słyszałam od Profesorki, że już w 1937 r. Rodzina miała
                        problemy finansowe. Wprawdzie podczas jednego pobytu w Brzezinach Profesorka wyprowadziła mnie z
                        Mężem na wzgórze za domem i zataczając ręką okrąg, obejmujący pola i lasy, oznajmiła kiedyś to
                        wszystko należało do Lachmanów, ale zostało przegrane w karty. I z charakterystycznym,
                        beztroskim uśmiechem dodała:

                        no i dobrze, bo co ja bym teraz z tym robiła. Może ta sprawa miała jakiś związek z wydarzeniami
                        z 1937 r., ale trudno mi to jednoznacznie i odpowiedzialnie stwierdzić.
                        <img class="patron__img float-left" src="http://imgur.com/FoxStr6.png">
                        Na podstawie zgromadzonego materiału spróbuję odpowiedzieć, chociaż skrótowo na pytanie, kim
                        byli państwo Lachmanowie na przestrzeni trzech pokoleń. Bezspornym jest fakt, że była to rodzina
                        o głębokich tradycjach patriotycznych oraz zainteresowaniach i uzdolnieniach muzycznych. Dziadek
                        Profesorki Jan Lachman był uczestnikiem powstania styczniowego, później pierwszym dyrektorem
                        szkoły w Brzezinach. Posiadał umiejętność gry na skrzypcach. Ojciec Profesorki prowadził chór
                        kościelny, starszy brat Stanisław w 1933 r. założył w Mielcu chór „Melodia”, w prowadzeniu
                        którego swój udział miała też Profesorka. Rodzinny dom w Brzezinach rozbrzmiewał muzyką,
                        pieśniami patriotycznymi i poezją, szczególnie romantyczną. Tam bowiem w wieczory spotykali się
                        Ci, którzy wyznawali wartości, według których postępowali państwo Lachmanowie. Można powiedzieć,
                        że żyli Oni Polską zarówno w chwilach dobrych jak i złych. O tych ostatnich zadecydował
                        tragiczny rok 1939. Ośmielę się zaryzykować stwierdzenie, że Oni mieli w genach zakodowany
                        patriotyzm. Potwierdziły to dwa następne pokolenia – Rodzice, rodzeństwo i sama Profesorka. Od
                        wakacji 1939r. przebywała już w Brzezinach. Sytuacja, w jakiej znalazł się kraj, wymagała, by
                        stanąć do walki i stawiać opór. I tu znów sprawdzili się państwo Lachmanowie. Brat Stanisław był
                        uczestnikiem kampanii wrześniowej, później w Brzezinach zorganizował placówkę Armii Krajowej.
                        Był porucznikiem i dowódcą placówki „Bomba” oraz jednym z bohaterów walk o niepodległość Polski
                        w latach 1939-1956. Brat Marian był kurierem tatrzańskim. Cała rodzina wstąpiła do AK i została
                        zaprzysiężona tzn. Rodzice, wymienieni Bracia, Siostra Helena i Profesorka.

                        Żołnierze AK z placówki „Bomba” pod dowództwem porucznika S. Lachmana i innych rozbrajali
                        posterunki, uderzali na niemieckie, cofające się tabory, zapobiegali rabunkom, organizowali
                        zasadzki i wysadzali tory. W czasie tzw. Akcji „Burza” doszło do otwartej, niebezpiecznej walki
                        w lesie o charakterystycznej nazwie „Piekło” Profesorka jako sanitariuszka „Kora” opatrywała
                        wówczas rannych. Przejmującą scenę zawiera wywiad p. M. Głuszko, gdy Profesorka udziela pomocy
                        rannemu Niemcowi, bez rąk, bardzo cierpiącemu, który modli się nie o życie, lecz o śmierć.
                        Trudno sobie wyobrazić w tej sytuacji Profesorkę. Była przecież bardzo młoda, wrażliwa, a
                        przyjęła na siebie obowiązki odpowiedzialne, niebezpieczne i wzorowo je wypełniała. Ale gdy
                        chodziło o Polskę, to dla Niej, jak i całej rodziny, nie było zahamowań, a była tylko naczelna
                        idea „Służyć Ojczyźnie”.

                        I służyli pp. Lachmanowie Ojczyźnie, Bogu i innym ludziom nie dla własnych korzyści lecz z
                        nakazu sumienia, bo w ich Rodzinie słowo „Polska” od zawsze była odmieniana przez wszystkie
                        przypadki. Nie sposób inaczej wyjaśnić źródeł wojskowej i konspiracyjnej działalności Braci,
                        Siostry Heleny i Profesorki. W toczących się walkach często byli ranni i tu znów wyjście
                        znaleźli pp. Lachmanowie. W ich domu zorganizowali szpitalik polowy. Miały tam tymczasowe
                        schronienie osoby, które fizycznie ucierpiały w czasie walk. Dokonywano tam nawet koniecznych
                        zabiegów w warunkach wyjątkowo trudnych, bo pod osłoną nocy i przy świecach.
                        Spróbuję opowiedzieć trochę o samym budynku, pp. Lachmanów. Był on położony na pagórku, w
                        sąsiedztwie kilku domów. Był obszerny z dwoma wejściami – od zabudowań gospodarczych i ogrodu. W
                        jego skład wchodziły ganek, kuchnia, łazienka i cztery pokoje oraz pomieszczenia na poddaszu.
                        Duży dom i jego lokalizacja były idealnym miejscem do pracy konspiracyjnej. Tam miała swą
                        kwaterę placówka „Bomba” Armii Krajowej. Oczywistym jest fakt, że musiał być chroniony przez
                        żołnierzy AK i ZWZ. To u pp. Lachmanów było również prowadzone tajne nauczanie od 1 V 1940r. do
                        30 VII 1944. Komplety konspiracyjne nazwano kryptonimem „Kuźnica”. Realizowany był program
                        szkoły średniej, a nauczanie kończyło się małą lub dużą maturą. Zajęcia ”Kuźnicy” odbywały się
                        najczęściej 2 razy w tygodniu, po 2 lub 3 godz. pod osłoną nocy. Ich częstotliwość była zawsze
                        uzależniona od okoliczności. Nauczycielami byli m.in. brat Stanisław i Profesorka. Uczyła ona
                        nauk przyrodniczych, łaciny, a gdy istniała potrzeba, to języka polskiego i innych przedmiotów.
                        Nadrzędnym celem było danie młodym ludziom rzetelnej wiedzy i możliwości dalszego kształcenia w
                        różnego typu uczelniach, w tym w szkołach podchorążych i podoficerskich. W założeniach widoczne
                        było perspektywiczne myślenie o przyszłości Polski i Polaków. „Kuźnica” w Brzezinach była
                        ewenementem w skali kraju, tworzyło ją łącznie 24 wykwalifikowanych profesorów.
                        Podczas jednego pobytu Profesorka wskazała nam okno na poddaszu, wychodzące na ogród, z którego
                        mieli w razie niebezpieczeństwa wyskakiwać uczniowie. Wprawdzie zajęcia odbywały się nocami, ale
                        zagrożeń było wiele. Wszyscy bali się Niemców, ale również nie byli w 100 procentach pewni
                        mieszkańców Brzezin, choć Ci w zdecydowanej większości zdali egzamin ze swego patriotyzmu.
                        Jednym z uczestników tajnego nauczania był brat p. Krystyny Wąs oraz panów J. i W. Gawlików,
                        późniejszy prodziekan uniwersytetu w Opolu – prof. dr habilitowany Stanisław Gawlik. To dzięki
                        Jego wielkoduszności i bezinteresowności na budynku w Brzezinach wmurowano tablice o treści:
                        „W tym domu, domu rodziny Lachmanów, w okresie okupacji hitlerowskiej mieściła się kwatera
                        placówki „Bomba” Armii Krajowej. W latach 1940 – 1944 rodzeństwo Maria i Stanisław Lachmanowie
                        prowadzili tu tajne nauczanie na poziomie szkoły średniej ogólnokształcącej”. Wdzięczni
                        uczniowie. Brzeziny, 10 XI 2010r.
                        Skończyła się wojna, ale nie problemy. One teraz przybrały inny wymiar. Nieznany był los brata
                        Mariana, trudna była sytuacja Stanisława, 33 letnia Profesorka znów stanęła wobec wielkich
                        wyznań. Postanowiła dotrzeć do informacji dotyczących Braci. Wiadomości, które uzyskała, były
                        dla niej tragiczne. Brat Marian – kurier tatrzański został złapany, potem więziony na
                        Montelupich i w 1943r. stracony w Oświęcimiu. Brat Stanisław za swą działalność w AK musiał się
                        ukrywać tym bardziej, że nadal walczył o niepodległość Polski. UB poszukiwało Go, a za „bandytę”
                        Lachmana jak Go nazywano, wyznaczono wysoką nagrodę. Przez 11 lat, bo aż do 1956 roku, życie
                        Profesorki i Siostry Heleny było koszmarem. Nie chciała wtajemniczać Rodziców w prawdę o bracie.
                        By utrzymać Rodzinę, od 1 IX 1945r. rozpoczęła Profesorka pracę w Państwowym Gimnazjum w
                        Ropczycach. Sześć lat spędzonych w tej szkole to było ciągłe szykanowanie za przynależność do
                        AK, zastraszanie różnymi metodami, niewyrażenie zgody na przeniesienie do Krakowa, w którym
                        mogłaby doktoryzować się. Zgromadzone materiały do pracy z językoznawstwa pochłonęła wojna.
                        Profesorka była często przesłuchiwana, a na lekcjach gościł tzw. czynnik społeczny, bo była
                        objęta nadzorem UB.
                        Dom też nie był oazą spokoju, bo przeprowadzano częste rewizje. Ale mimo tych wszystkich
                        trudności dawała z siebie wszystko – chciała bowiem uczyć i zarabiać. Wreszcie UB znalazło
                        powód, by zwolnić niewygodną polonistkę. Zarzucono Jej, że uczy z prywatnego, niewłaściwego
                        podręcznika. Było to przedwojenne wydanie „Historii literatury polskiej”. Później po
                        przeglądnięciu – zwrócono Profesorce podręcznik, ale wręczono równocześnie zwolnienie z pracy z
                        dniem 1 IX 1951r. Sytuacja dla Profesorki i żyjących z Rodziny stała się wyjątkowo trudna.
                        Oprócz problemów finansowych towarzyszył Jej niepokój o życie najbliższych, a może i o swoje?
                        Zrozumiałym po latach staje się Jej strach i nieufność. Czy to w Lesku, czy w Brzezinach trzeba
                        było zawsze po przyjściu zamykać drzwi na klucz. Przeżycia spowodowały, że bała się wszystkiego
                        i wszystkich, a drugiej strony gdy komuś zaufała i nie zawiodła się, to było to już uczucie na
                        zawsze.
                        Od 1952r. udało się dla Profesorki znaleźć pracę w leskim liceum, dzięki rodzinie pp. Święchów.
                        To właśnie tutaj spędziła najdłuższą i najlepszą część swojego życia. Była tu prawie 40 lat. Kim
                        była?, można postawić pytanie, chociaż łatwiej i prościej byłoby odpowiedzieć, kim nie była. Z
                        pewnością była tytanem pracy, mistrzynią w swym zawodzie. Na lekcjach wyczuwało się autentyczny
                        patriotyzm. Dla Profesorki słowa S. Wyspiańskiego „Polska to wielka rzecz, podłość odrzucić
                        precz” były świętością i życiowym drogowskazem. Lekcje, na których omawiała literaturę
                        romantyczną, czy też późniejszą związaną z martyrologią naszego narodu, przepełnione były głębią
                        uczuć patriotycznych. Potrafiła nawet zawiłą problematykę, wyjaśnić w sposób prosty i nie można
                        było Jej nie słuchać. Swą wiedzą fascynowała, a postawą i czynami uczyła miłości do Ojczyzny,
                        Boga i drugiego człowieka.
                        Była „duszą” życia kulturalnego w Lesku. Prowadziła chór, który w swym programie miał utwory
                        ambitne, tzw. pieśni sercu bliskie np. Pobudka z 1863, Marsz żuawów, Marsz obozowy i wiele,
                        wiele innych. Były też pieśni towarzyskie i okolicznościowe, które miały dostarczać wzruszeń, a
                        czasem skłaniać do refleksji, Prowadziła zespoły recytatorski, teatralny i taneczny. To dzięki
                        Profesorce mieszkańcy Leska i okolic mogli oglądać „Chatę za wsią”, „Niemców”, „Godzinę W”,
                        „Wesele bieszczadzkie”, „Lesko w poezji, prozie i piosence”, wymieniam tylko niektóre.
                        Przygotowywała akademie i wieczornice, te z potrzeby serca, ale też z nakazu, jak np. poświęcone
                        gen. Karolowi Świerczewskiemu, czy rocznicy rewolucji październikowej. Poświęcała szkole i
                        młodzieży cały swój czas. Próby różnych zespołów trwały do późnych godzin wieczornych. Przed
                        maturą organizowała nieodpłatnie powtórki materiału. Wiele pracowała, może aż za wiele, ale
                        nigdy nie narzekała na zmęczenie. Była metodykiem języka polskiego w powiecie, organizowała
                        lekcje pokazowe. Po latach jej uczennica z Ropczyc, już jako wizytator kuratoryjny w Rzeszowie,
                        wydała o Niej półżartobliwie taki sąd. Ona nawet jąkałę potrafiła doprowadzić do aktorskiej mowy
                        (J. Kania – wspomnienie).
                        <img class="patron__img" src="http://imgur.com/j3Bxo9e.png">
                        Współpracowała z miejska biblioteką, wygłaszając tam prelekcje. Przez 14 lat była opiekunką
                        szkolnej biblioteki i tu również w różny sposób popularyzowała czytelnictwo. Uczyła też j.
                        polskiego w liceum wieczorowym, które zostało zorganizowane przez Wojewódzka Komendę Milicji
                        Obywatelskiej w Rzeszowie. Z tego typu dokształcaniem i biblioteką szkolną wiąże się moje
                        wspomnienie. W książce A. Jedziniak na str. 31 jest moje zdjęcie. Jestem pochylona i coś piszę.
                        Teraz po latach mogę powiedzieć – tam schowana za regałem pisałam prace kontrolne dla słuchaczy
                        tego liceum, dyktowane mi przez Profesorkę. Bardzo to przezywała i często powtarzała: „Boże, co
                        ja robię sama piszę i sama poprawiam”. Uważam, że to strach, a może też chęć pomocy
                        uczęszczającym, doprowadzały Ją do tego, że działała wbrew sobie.
                        Pomagała finansowo uboższej młodzieży z Brzezin, płacąc należność za internat. Uczyła nie tylko
                        jak czytać i rozumieć utwory, ale również jak żyć dla dobra Ojczyzny i drugiego człowieka. Była
                        otwarta na potrzeby innych ludzi i taka postawę wrażliwości przekazywała swoim wychowankom. W
                        1974 przeszła na emeryturę i odtąd pracowała w niepełnym wymiarze godzin.
                        Głęboko wierząca, ale nigdy na pokaz, żyła Ewangelią na co dzień. Wiele jest osób, które
                        pamiętają niepozorną postać Profesorki, śpieszącą co rano na Mszę Św., by tam w kąciku,
                        dostrzegana przez Boga Najwyższego, mogła wyrazić swe dziękczynienie, a może też powierzać
                        prośby i tajemnice?. Tak postępowała i w Ropczycach, czego dowodem są wspomnienia p. Juliana
                        Kani „Nasza niezwykła nauczycielka ropczyckiej szkoły, rodaczka z Brzezin. Zapamiętałem Ją jako
                        obrończynię krzyża. Stała po stronie młodzieży protestującej przeciwko przemieszczeniu krzyża ze
                        ścian frontowych w klasach na boczne. Nie lękała się wstępować przed lekcjami do kościoła,
                        kładąc zeszyty domowe czy klasówki, obok zgiętych kolan ”. Zawsze potrafiła być autentyczna i
                        wierna swym przekonaniom.
                        Była niekwestionowanym autorytetem, cenioną, poważaną i wielokrotnie nagradzaną za pracę w
                        szkole, środowisku i w AK. Najwięcej ceniła sobie te medale i ordery, które przyznał Jej rząd
                        londyński. Podczas jednego pobytu pokazywała nam legitymację wydaną w Londynie, ale orderu
                        wówczas w domu nie miała. Była m.in. odznaczona Orderem Polonia Restituta. Należy dodać, że
                        siostra Helena była również trzykrotnie odznaczona medalem i krzyżami zasługi AK. Brat Stanisław
                        był odznaczony Złotym Krzyżem Zasługi z Mieczami.
                        Cofnę się do roku 1956. Zbyt dokuczliwe i niebezpieczne stawało się ciągłe ukrywanie brata.
                        Istniało ponadto realne zagrożenie, że Stanisław Nowakowski, bo pod takim nazwiskiem ukrywał się
                        brat, może być wydany przez jednego z mieszkańców Brzezin, który jakimś sposobem dotarł do
                        informacji o miejscu pobytu. Wówczas Profesorka namówiła Brata, by koniecznie ujawnił się.
                        Pojechał więc do Ministra Spraw Wewnętrznych i choć rozmowa nie należała do łatwych i miłych,
                        ale wreszcie mógł być Lachmanem i zacząć normalnie żyć. Podjął pracę w Studium Nauczycielskim w
                        Radomiu. Należało się spodziewać, że zła passa dla rodziny Lachmanów już minęła. Ale niestety,
                        koszmar ukrywania się wycisnął piętno na zdrowiu brata. Serce po tym co przeżył, było słabe. W
                        1977r. nie żyli już Rodzice i w tymże roku w Brzezinach zmarł Brat. Profesorka bardzo przeżyła
                        jego śmierć. A za rok, gdy na Stolicę Piotrowa został wybrany kardynał Karol Wojtyła, ze
                        smutkiem powiedziała mi „Brat nie doczekał tego, a tak bardzo by się cieszył, tym bardziej, że
                        nie wierzył w przemiany w Polsce”. Zgodnie z Jego życzeniem został pochowany na cmentarzu w
                        Brzezinach, bo chciał być tam, gdzie się urodził i gdzie spoczęli Jego żołnierze. Na tablicy
                        nagrobnej jest epitafium z cytatem wybranym przez Profesorkę z pieśni J. Kochanowskiego „A jeśli
                        komuś droga otwarta do nieba, tym co służą Ojczyźnie ”. Należy wierzyć, że S. Lachman po takim
                        życiu i służbie, odszedł po najwyższą nagrodę do Pana.
                        Bezdyskusyjnym jest fakt, że cała rodzina pp. Lachmanów służyła Polsce.
                        Mieszkała Profesorka nadal w Lesku. Odwiedzała Siostrę i Szwagra i sam była odwiedzana.
                        Spotykałam w mieszkaniu nad apteką p. Basię Salamon, p. Rettinger, odwiedzała ją profesorka
                        Emilia Surowiak. Z pewnością wiele innych osób gościła Profesorka. I nagle znów zła wiadomość –
                        siostra Helena potrzebuje opieki. Profesorka kolejny raz podjęła decyzję, która wymagała od Niej
                        poświęcenia dla rodziny i na stałe wyjazdu z Leska. Bardzo ciężko było Jej rozstać się z
                        miastem, z którym związana była przez prawie 40 lat. Tu przecież doświadczała wiele dobra, nie
                        tylko ze strony krewnych, rodziny – pp. Święchów, czy Gużkowskich, ale jak mówiła ze strony dziś
                        już nieżyjących śp. Inspektora p. Macieli, śp. dyrektorów liceum p. Tomasza Radłowskiego i p.
                        Józefa Budziaka oraz profesorki S. Szkolnickiej (dzięki Bogu żyjącej). Wiele dobra doświadczała
                        od pań z miejskiej biblioteki i wielu innych – absolwentów lub po prostu mieszkańców Leska.
                        Byłam jedną z licznych, które uporczywie namawiały Profesorkę, by pozostała wśród nas. Tutaj
                        otoczona byłaby ludzką życzliwością i najwyższym szacunkiem, bo na taki zasłużyła sobie. Ponadto
                        zdawałam sobie sprawę, że zdrowie Profesorki po tych przeżyciach jest coraz słabsze. Moje
                        argumenty nie przekonywały Ją, bo znów odezwała się wola i konieczność służenia siostrze i
                        szwagrowi. Ponadto zmuszona była do sprzedania mieszkania, by oddać rzekomo wcześniej
                        zaciągnięty dług. Wyjechała stąd, ale myślami i sercem pozostała tu na zawsze. Kolejny raz
                        całkowicie poświęciła się najbliższym, żyjącym osobom, służąc Im we wszystkim, bez względu na
                        swój stan zdrowia. Kolejny raz cios spadł na Nią w 1989 r. w grudniu – raniąc bardzo dotkliwie –
                        w ciągu jednej doby umarli Ci, dla których opuściła Lesko. Mieszkanie sprzedała w 1992r. i odtąd
                        nie przyjeżdżała już tutaj.
                        Od momentu gdy już była sama, przytłoczona problemami i wymagająca pomocy – odwiedzaliśmy Ją z
                        Mężem co m-c. Pomagaliśmy załatwiać różne sprawy. A potem czas spędzony w domu poświęcony był na
                        drobne prace porządkowe i rozmowę. Profesorka pytała o Lesko, o liceum i o różnych ludzi. Tu
                        nadal tkwiła korzeniami. Pytała mnie, jakie utwory i jak omawiam. A gdy kanon lektur został
                        rozszerzony o literaturę łagrową i można było analizować utwory G. H. Grudzińskiego, W.
                        Szołochowa i innych i o tym informowałam Profesorkę, to wzruszenie i wypieki na Jej twarzy
                        mówiły, że wreszcie nadszedł czas, by prawda o Golgocie Wschodu została nagłośniona, a jej
                        ofiary zrehabilitowane. Wypowiadała się też na tematy polityki i polityków, zadziwiając
                        dojrzałością i dalekowzrocznością sądów. Trzykrotnie jechaliśmy do Brzezin niespodziewanie, po
                        otrzymaniu telefonu, że prosi nas o to Profesorka. Dwukrotny wyjazd był związany z przyjazdem z
                        Mielca Chóru „Melodia”. Jego uczestnicy po Mszy Św. i odwiedzeniu grobu Ich założyciela, gościli
                        w domu Lachmanów. Robiliśmy wtedy większe zakupy, by przygotować poczęstunek. Natomiast trzeci
                        wyjazd był związany z przykra sprawą. Profesorka miała stawić się w Sądzie, by zrzec się domu na
                        rzecz jednego z krewnych. Zaznaczam, nie był to nikt z Leska. Po raz pierwszy widziałam Ją
                        biedną, bezradną, płaczącą, bo obawiała się, że skończy w domu starców. Tłumaczyliśmy z Mężem,
                        że nie wierzymy w taki czarny scenariusz, ale strach był strachem. Bała się urzędów i
                        urzędników, a ten Jej lęk miał uzasadnienie we wcześniejszych przeżyciach.
                        Podczas jednego pobytu odwiedziło Profesorkę dwóch panów, jeden z Min. Rolnictwa, a drugi
                        Profesor z Uniwersytetu z Wrocławia. Chyba był to p. Bieszczad. Obaj uczniowie z Ropczyc.
                        Odwiedzali swą polonistkę z potrzeby serca, szacunku, a może i jakiegoś długu wdzięczności.
                        Ostatni raz byliśmy u Profesorki na początku marca 1996r. Była wówczas bardzo słaba, cierpiąca –
                        z ropiejącą, otwartą raną na nodze. Doktor był wcześniej, ale nie wchodził w rachubę szpital, bo
                        chyba Profesorka nie chciała zostawić domu. A potem wszystko potoczyło się bardzo szybko. I znów
                        telefon z tragiczną wiadomością 26 III 1996r. Profesorka zmarła. Odeszła osoba bardzo mi bliska.
                        Pięknie mówili o Profesorce w czasie Mszy Św. pogrzebowej miejscowy Proboszcz, ks. Putyra – były
                        uczeń, a później prof. T. Kurcoń. Ileż ciepła jest we wspomnieniach p. Grażyny Skrajny, H.
                        Giżyckiego, T. Napory, A. Jedziniak i wielu innych. Odwołam się znów do wspomnień Absolwenta z
                        Ropczyc p. Kani „Maria Lachman była duszą środowiska ropczyckiej młodzieży i nauczycieli.
                        Potrafiła w tych czasach, kiedy to programy nauczania i wychowania wciągnięto w służbę ideologii
                        marksistowsko-stalinowskiej – uczyć patriotyzmu i wychowywać w duchu prawdy a piesze wędrówki do
                        rodzinnych Brzezin (ok. 20 km) były niezapomnianymi lekcjami polskości”
                        Jedno jest pewne, bezdyskusyjne – śp. M. Lachman to nietuzinkowy Polak, nietuzinkowy katolik,
                        nietuzinkowy nauczyciel, a przy tym osoba o niezwykłej pokorze i skromności. Całe swe życie
                        uczyniła służbą najwyższym, uniwersalnym wartościom. Dramatyczne losy ludzi w czasie wojny i po
                        jej zakończeniu nie oszczędziły osoby Profesorce bardzo bliskiej. Nigdy już nie założyła rodziny
                        – wybrała samotność.
                        A jak żyła w Brzezinach? Tak jak w Lesku – bardzo, bardzo skromnie. Nie przywiązywała nigdy wagi
                        do spraw materialnych. Na stole były różańce i zawsze coś do czytania, rzadko do jedzenia.
                        Karmiła duszę , rzadziej ciało. Część emerytury przeznaczała na pomoc zgromadzeniom zakonnym,
                        szczególnie kontemplacyjnym oraz na Msze Św. Odnowiła też wszystkie nagrobki rodziny. Obecnie na
                        cmentarzu są nowe. Na tablicy Profesorki oprócz daty urodzenia i śmierci jest napis – „Profesor
                        Polonistyki zasłużona wychowawczyni wielu pokoleń młodzieży, żołnierz AK, tajnego nauczania
                        odznaczona wielokrotnie.” Profesorka ma pomnik najtrwalszy, bo w ludzkich sercach, czy
                        wszystkich? Chciałabym, by tak było.
                        Swoją wypowiedź zakończę fragmentem z artykułu, który napisałam w 2003r. „Kochana Profesorko,
                        patrzysz na pewno z przerażeniem na dzisiejszą, polską rzeczywistość, na dzisiejszy świat i
                        ludzi. Wiem, co byś teraz nam powiedziała, Twoja postawa była zawsze jednoznaczna i
                        bezkompromisowa, bo Twój świat wartości się nie zmieniał. Jak na polskich sztandarach napisane
                        było w Twym życiu hasło „Bóg, Honor, Ojczyzna”. Phil Bosmans napisał: „Mały człowieku, dla mnie
                        jesteś wielkim. Masz ręce, aby dawać, śmiejesz się i ludziom jesteś bliski, jesteś po prostu
                        człowiekiem, to twoja wielkość”. Taką właśnie była profesor Maria Lachman, legenda powojennego
                        Leska. Mówię o tym moim uczniom, wychowankom ZSER w Lesku i ośmielam się przypomnieć mieszkańcom
                        Leska.

                        Pragnę, by Tę szlachetną postać, ocalić od zapomnienia Ocalić od zapomnienia, póki my żyjemy.

                        <br><br><b>Danuta Paszek</b></p>
                </div>
            </main>
        </div>

        <!--Tło po prawej stronie-->

        <div class="background__right">
            <div class="background__right-inner">
            </div>
        </div>
    </div>

</body>

</html>